-51-

4. De Racinio.

At enirn, dicet aliquis, num de Bossuetii justa
severitate Racinium ipsum eripere tibi sumis?
Nonne constat omnes hujus poetae tragoedias
(exceptis scilicet Esther et Athalie) aliquid molle
et effeminatum spirare quod, dum in animos
sensusque omnes irrepit, voluptate molliat?
Nonne hic igitur « animorum veneficus¹ »
ac vere corruptor fuit olim declaratus? Nonne
demum ipse, ut Bossuetius notat, adversus suas
tragoedias locupletissimus testis est habendus,
quippe quem, curn ad pietatem sese recepisset,
eas docuisse vehementissime pigeret? ²— Quae
quidem omnia nos non fugiunt. Sed tamen et
ab istis amplissimis testibus provocari et adversus.

Α eam quam ipse de se tulit sententiam Racinium

ipsum appellari posse confidimus.

Haud cuiquam sane dubium est quin Racinius
hominum longe aliam exprimat imaginem atque
Cornelius effingit. Nam hujus personae, sive
bonae sunt sive malae, prudentiam constan-
tiamque declarant qua nihil firmius illustriusque
cogitari potest. Racinianis vero in personis tanta
inest dubitatio et animi infirmitas ut semper
consilio egeant. Quod enim de Athalia sola
Mathanus pronuntiat :

1. Nicole, Visionnaires, Lettre 1.
2. Maximes, ΙΙΙ.

