„19-

nem se inferre et ubi plus periculi sit ibi depu-
gnare summa vi.

Sed cum tam acriter dimicatur, vix fieri potest
ut nullum vanum intercidat telum. Quae pugnan-
tium lex est, eam nimirum Bossuetius non effu-
git. Nam ponere licet, et id sine ulla dignitatis
imminutione, non unum esse pondus omnibus
argumentis. Sunt vero tum gravissima quibusque
nulla vi resisti possit, tum nonnulla verisimilia
solum et quae prudentia, non necessitas, accipere
jubeat. Sed reperias etiarn, quamvis paucissima,
quae frustra quodam modo accidere videantur.

Nam quod dicit poetas vel comicos vel tragicos
plane hoc spectare ut nos delectent, admodum
probe dicit. Hoc enim adeo inter omnes constat
poetas ut ii ipsi, qui, majora molientes, utilitatem
quoque morum consectari profiteantur, id se
assequi posse omnino diffidant, nisi primum
delectatione cor nostrum delenierint. Delectatio
igitur maxime necessaria est, quae et jucundita-
tem tueatur et ad ipsam frugem valeat. Sed non
continuo, si comoedia delectare spectantem debet,
necessitate depravat. Aliud est enim delectatio,
aliud vitiosa voluptas.

ᾼῖ enim ex libidinum intemperantia comoedia
pendet. — Se isto modo res habet; sed non ea est
comoediae propria conditio, cum omnis poesis
et artium universe communis sit. Imaginem
vero exprimere non idem valet quam imitandum
proponere exemplum. Haud infitior equidem

