...16-

manifesta et natura artis. Quod idem valet ac si
enodate dicamus : « Comoedia ipsa, quae ex
animi perturbationibus constat, ad perturbandos
animos unice pertinet ».

Haec sunt, paucis quidem verbis contracta, sed
non forte nimis attenuata, quae de respuendo
theatro scriptor sentiebat. Quis jam non intellegit
illum, si minus in universis partibus, at certe in
plurimis devincere? Nam primum liquet qui
in spectaculum venerit jam vel minimo cupidinis
igni succensus, eum in magno discrimine versari
ne statim maximo deflagret incendio. Quicquid
enim cupidinum in nobis latescit in scena
etiam reperitur, ubi in clarissima luce eminet.
Hoc igitur alterutrum ut fiat necesse est: Quod ’
si nostra vitia laudibus ornantur, aut certe qua-
dam suavitate colorum commendantur& non
eorum pudet nos, quin potius eis gloriamur. Sin
autem omnis fucati coloris expertia et qua defor:
mitate ac foeditate sunt in conspectum cadunt,
tum demum ea vehementer improbamus. Explo-
dimus vero, non exstirpamus. Nam non in ore
habemus verbum notum «Hac ego compellor
imagine ² »3 immo hoc aliud fere adhibemus:
« Non ego depingor, non ego reprehendor, at tu

1. ‹< Si le peintre n’avait soin de flatter ces passions, les

spectateurs seraient bientot rebutes‚ et ne voudraient plus se -

voir sous un aspect qui les fit mepriser d'eux-memes. >³ Rous-
seau, Lettre ὰ d’Alembert.
2. Horat. epistul„ l. 1, VII.

