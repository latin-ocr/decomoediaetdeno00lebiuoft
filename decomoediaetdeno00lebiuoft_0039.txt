—29-·

ambigue vel aperte dicta ; sed ea paucissima, etiam
levissima judicamus, dum comparamus cum im-
mundo spurcitiarum profluvio quod tot aliorum
poetarum comoedias inquinat. Non quod exeusa—
tione paucitatis Molerii impudica dicta defendam;
semperenim sunt nimis multaquae offendunt aures
puras, et quo verecundior consideratiorque quili—
bet poeta est, eo magis miramur et gravius ferimus
quod illiberalia et sordida verba quae tantum suo
ingenio discrepent in se nonnunquam admittat.
Sic in Molerium Molerius ipse nostram severita-
tem impellit et auget. Sed idcircone eum habe-
bimus nescio quem sordidum histrionem qui
ornnem machinam adhibeat ut vulgi risus captet
et tamquam plena manu verborum obscenitatem
profundat? Ut a tali recedamus errore satis est,
censeo, quamlibet, non dico de amplissimis et
perfectissimis Molerii comoediis, sed de levissimis
etiam fabellis quas liberior ejus emisit festivitas, ’
strictim unam attingere. Nam in his opellis, in
quibus poetarum comicorum protervitas ac lascivia
habenas fere laxissimas habet, Molerius semper
aliquem pudoris tenet modum. Inde fit ut, ‘si
quem ejus mimum ¹ cum amplioribus comoediis
conferamus, multo procaciorem sane judicemus
quarn accuratas comoedias, miremurque etiam
quod unum et idem ingenium tam dissimiles
fructus ediderit ². Sin autem, dum ab origine
ejusdem mimiortum repetimus, inspicimus unde

1. Inter eos qui dicuntur gallice « farces ».
2. Cf. le Misanthropc et lc Me'dccin malgrc' lui.

