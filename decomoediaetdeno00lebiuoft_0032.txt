—22—

sapientiam, virtutem, relligionem, omnium ani-
mos inflammet ¹.

Ea sane est poesis eminens effigies, et quae
forma ipsa vel tamquam honesti facies videatur.
At, dices, num ad veritatem accedit tam eximia
species? Quot poetas numerabimus vere dignos
qui sic in numero vivendi praeceptorum habean-
tur? Equidem haud scio. Sed illud exploratum
est, permultos, si ad ista summa pervenire non
possunt, meliora saltem, contra quam censuit
poeta, videre et probare, nec deteriora sequi. Nam
virtutem, fateor, non ex professo ostentant, sed
nihil contra facere sibi legem statuunt, et re vera
decorum retinent.

Quo igitur modo possunt, dicet aliquis, cum
saepissime non solum omnibus vitiis inquinatos
homines poema fingendo ad naturam exprimat,
sed etiam poeta velit nobis ea vitia esse curae, et
iisdem nosmetipsos laborare atque commoveri ?—
Hic vere rei nodus est. At quo modo decorum
retinent ipsi oratores sacri qui, in ecclesiis, in
vitia tonant et fulgoribus animi latebras collus-
trant foedissimas? Absit tamen indigna collatio!
Nil comparo, nedum quicquam assimilem. Quod
si, cum ab oratore christiano nudus ostenditur
animus vitiique foeditas detegitur, dicentis volun-
tas et qui petitur finis omne crimen derivat,
ex quo concludere possumus animum facientis,
non factum aestimari. Nam qui ita vitium

1. Lettrelz l’Acade'mie. Projet de Poetique.

