-55-

nas maxime angere, tum non ita eas in suam
redigere dicionem ut illum dignitati praeferant.
Illa Berenice igitur non ita fortasse mali exempli est,
quae vitiositatem'eademque emendationem nobis
exhibeat. Quam si jam ad Quinaldi tragoediarum
vel lyricarum fabularum rationem revocamus,
non solum judicamus innoxiam, sed paene
juventuti ad instituendum praeclaram. Sin autem
eamdem aliis conferimus Racinii tragoediis, vel
Andromachae, vel Britannico, vel Iphigeniae -— ut ⁴
nunc Esther et Athalie omittam, —- non ad eam
sane fabulam juventutem vocamus, quippe quae
nimis amatorie in compluribus locis scripta sit,
sed non continuo eam pro impudenti opere¹

ducimus. Nunquam enim per Racinium spec-
tatoris pudicitia 1n discrimine est.

Neque equidem dubito quin, si Andromachae
vel Britannici scriptor tempore eodem ,fuisset quo
Terentius, Jansenii sectatores, quemadmodum
Andriam et Adelphos et Phormionem de latino
converterunt² sic eas quidem Racinii fabulas
gallice reddidissent. Magnum enim Arnaldum
hic accipimus vadem qui, cum Bolaeus ei
Phaedram approbaret, talibus verbis respondisse
fertur : (( Hoc plane perfectum opus est ³ )). Jam

1. <c Dangereuse ὲ. la pudeur 2), Max.‚ III.

« 2. Comedies de Terence traduites en francois ὰ coste' et rendues
tres-honnestes en y changeant fort peu (le chose... M.Dc.xxxxvn.
(Par le ι( sieur de S. Aubin »‚ alias, ut creditur, Le Maistre
de Saci.)

3. V. Pori-Royal, VI, p. 130.

