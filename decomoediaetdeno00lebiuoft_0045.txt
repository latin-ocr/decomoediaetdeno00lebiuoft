-33—

talium operum fraudem ac periculum auget, quod
ea, curn sint commendata saepius versuum
venustate et modorum saltationisque illecebris,
nulla voluptate indigent quae animos permulcere
possit. Hoc est verum, ut mea fert opinio, Molerii
in mores peccatum. Nam multo etiam magis quam
apte dicta ‘ejus obscenitas — quae, iterandum
saepius est, non ibi excurrit nisi satis raro ac
solum in paucis et parvi momenti operibus, —
exquisita, delicata voluptas quae in hujus poetae
comoediis pluribus perfectiusque elaboratis spirat
et renidet, lenocinia prae se fert quibus facile
vinci vel fortissimus quisque et expugnari possit.
Sed hae fabulae ipsae, licet frequentior sane sit
numerus quam fabellarum protervae festivitatis,
numero tamen vel amplitudine insignibus ejus-
dem comoediis concedunt. Jam de his fortasse
omnino probare possumus quod universis ejusdem
aetatis operibus tarn inconsulte ponebat Disser-
tationis scriptor: « Adeo sunt emendata ut nihil
recipiant quod vel maxime teretes et relligiosis-
simae aures aspernentur ac respuant ». Quae laus,
quanquam in his terminis circumscripta, digna
est tamen quae non sileatur.

Alius autem locus non a scriptore tactus est,
ubi, nostra quidem sententia, Molerius maxime
claudicat. Nihil est enim dubitationis quin omnes
ejus comoediae similiter sonent et quasi commu-
nem habeant animam. Principium vero ex quo
communiter pendent non ita obscurum est. Nam
sive ambitiosam in sermone et habitu jactationem

