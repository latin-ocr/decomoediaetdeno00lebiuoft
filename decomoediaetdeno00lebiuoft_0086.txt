-75-

animo atque Bossuetius Ecclesia judicavisset
et pro ita exitiosis putavisset optimos nostrates
theatri poetas, prohibuisset Christianos, propo-
sitis quam severissimis poenis, theatrum ingredi.
Quod si non prohibuit, sine dubio habuit quod
theatro parceret. Cujus rei hanc causam Bossue-
tius reddidit, quod « severitas exercenda est in
peccata paucorum¹ n. Ista vero ratione multis
gravibusque peccatis debetur indulgentia; neque
persuasum habeo paucos tantummodo Christia-
nos in spectaculum venire. Equidem potius
existimaverim Ecclesiam, temporibus nostris,
quominus fulminibus theatrum aboleverit ideo
abstinuisse quod malum ibi aliquo bono sit
admixtum, quod Quinaldis istis proxime adjuncti
sint et Molerii et praecipue Racinii Corneliique,
qui quidem, si dicere fas est, sunt quodam modo
sal theatri.

Quod si Bossuetius non modum omnino ser-
vavit paululumque a media severitatis via deflexit,
causa perspicua est. Nam quemadmodum, ut supra
demonstravi, illud quoddam acerrimum bellum
quo Pagani et Christiani olim collisi sunt non
paulum profecit ut in Patribus augeretur impa-
tientia theatri, sic subsimile aliquid Bossuetii
auxisse severitatem non mediocriter videtur. Nam
licet confirmare, Bossuetii etiam memoria, quod-
dam de theatro commotum fuisse bellum. Lon-

1. Quod verbum S. Augustini est. V. Max„ XI.

