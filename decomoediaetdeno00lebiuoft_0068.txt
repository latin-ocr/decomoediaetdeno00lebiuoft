...58-

conformandos praebere utilitatem, tamdiu Racinii
fabulis in juvenibus instituendis locum dare
nobis licebit. Haec igitur opera juventuti

ad legendum tradamus « non minutatim ¹

incisa, hoc est non unam aut alteram, Andro—
machae puta aut Bajazet scenam, a reliquis avul-
sam et abruptam, sed integrum opus conti-
nenter, et quasi uno spiritu¹ ..... )) Sic enim
Bossuetius de Vergilio facere instituebat. Ille vero
qui tam perfecte in nostratibus litteris Vergilium
Terentiumque renovavit ac redintegravit dignus
est nimirum qui non minus obsequenter trac-
tetur.

Jam vero intellegendum est Racinium‚ pari-
terque Cornelium ac Molerium‚ cum poetae sint
egregii, veram atque absolutam vitae imaginem
reddidisse. Vita porro neque unum colorem habet,
nec solum formam eximiam ostendit, sed, re ipsa,
boni et mali permixtione tota conglutinata
videtur. Aut igitur renuemus in usu considera-
tioneque vitae aliquid inesse quod ad cultum
nostrum conducat, aut concedendum erit in
theatro etiam aliquid utilitatis ad mores exco-
lendos reperiri. Constat sane hanc utilitatem non
eamdem omnibus esse. Quemadmodum enim in
« theatro terrarum orbis ² ³), alii bonis exemplis
maxime invitantur, alii vero, pravitate ad imi-
tandum proposita, facilius in vitia decurrunt, sic

1. De Institut. Delph„ loc. citat.
2. Quint. Curt.

