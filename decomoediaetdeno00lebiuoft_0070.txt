—50-

additus naturae» neque ullo modo fieri posse
videatur ut poeta vitiosas vel praeditas virtute
personas ante oculos nostros paulo diutius pro-
ponat, quin vel levissima indicia nobis signifi-
cent quo poeta ipse pacto erga eas sit animatus,
ex eo efficitur ut poeta, etiam in tragoediis vel in
comoediis, in scena quasi praesens adsit, ubi,
praeter opinionem, nostrae probationi alium
commendet, ‚alium vero ad animadversionem
traducat, insciosque demum nos ipse quo voluerit
inclinet. Usque adeo apud nos poetarum potestas
valet!

Liquet vero poetas non semper tanta potestate
pariter recte uti. Alii enim, ut Quinaldus, cum
personis suis corruptelae quamdam ineunt socie·
tatem. Molerius vero nonnunquam libidini
indulget, at saepissime vitiosos homines sine ullar
facilitatis suspicione in scenam inducit. Cornelius
autem tantum abest ut facilem sese voluptati
praebeat, ut contra in toto ejus theatro vix unum
ganeonem reperire possis. Nam quodcumque
cupiditatum ab illo depingitur nihil fere ad
luxuriam pertinet; praeterea Cornelius ipse,
quantum in tragoediis partes alicujus tenere
videtur, cum bonis semper facit, ut, si illud in
eo totum positum esset, nil sane dubium sit
quin et nos spectantes summa vi iis qui maxime
virtute sint praediti faveremus. Jam vero
Racinius‚ quamvis licenter adulescens privatim se

gesserit, at tamen non modo voluptarias imagines
in theat-rum non admittit, sed etiam ea mente,

