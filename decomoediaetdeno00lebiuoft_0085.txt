υ .*⁷”“-V5Vr*s·w·' Ἴ “,“.·

Www--wv-w-nwffi -.-
ν Δ . ’ ,

maxime lubricis fallacibusque insidiis attentabat
gentilitas. Inde fit ut, qua erant prudentia, non
desisterent Patres inter Paganos et Christianos
insuperabilem interjicere fossam¹. Postea vero,
cum jam Ecclesia tranquillam traheret pacem,
Doctores remittere aliquid de prisca severitate
potuerunt. Nam tunc demum eis fuit integrum
expressa et absoluta honestatis praecepta a puris
prudentiae discernere monitis. Et quanquam ex
honesti disciplina nihil imminuerunt, in usu
nonnulla adhibuerunt temperamenta quae res
ac tempus ferebant. Sic ad ea quae expresse vetita
ac plane legitima erant postea accesserunt aliqua
quae erant licita vel tantummodo pro tempo-
ribus tolerabilia. Quod si hoc variare nuncupatur,
non ea est mutatio quae rerum naturam com-
mutet et adulteret.

Sed quantulacumque vis est hujus interpre-
tationis, profecto liquet Ecclesiam Divi Thomae
de oblectamento sententiam potissimum esse
secutam, — quantum quidem pro utili ac legi-
timo oblectamentum putatur. — Constat quoque
Ecclesiam, cum nunquam vanitatem periculaque
theatri indicare destiterit et a Christianis hujus-
cemodi oblectamentum maxima amoliri cura,
nunquam tamen, recentioribus quidem tempo-
ribus, eo eis omnino interdixisse. Porro non
dubium est quin, si theatrum eodem prorsus

1. α Μηκέτι ὑμᾶς περιπατεῖν, καθὼς καὶ τὰ λοιπὰ ἔθνη περι-

πατεῖ... n Paul. ad Ephes., IV, 17.

