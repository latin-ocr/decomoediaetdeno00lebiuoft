-. 40 -
3. De Cornelio,

Omnes sane noverunt quantum, quod ad mores
attinet, intervalli sit interjectum inter Astratae
vel· Armidae scriptorem et Cornelium Raci-
niumque. Quamobrem haud mediocriter miramur
quod Bossuetius paene eamdem in illis quam in
isto adhibuerit severitatem. Nam utriusque fabulas
« pudori periculosas ¹» pronuntiat. Quodjudicium
manifesto asperius est quam ut re sic judicata
stare possimus. Sed ut ordine prosequar, quos
promiscue scriptor condemnavit, viritim defendere
tentabo.

« Quidnam, quaeso, in fabula Ie Cid sibi Cor-
nelius petit, nisi ut et nos Chimaenam amemus
et in ejus amore una cum Roderico depereamus
et una cum eo, ubi in metum ne eam amittat aut
in spem ejus possidendae inducitur, horrore aut
laetitia afficiamur? ² ›>. Ea nempe sunt, ad ver-
bum expressa, in quibus tota nititur reprobatio.
Perspicuum vero est tenue ac fragile esse tale tali
damnationi fundamentum.

Nam primurn plures anquirere poterunt num
a Chimaena non alienos habere animos tantum
re ipsa scelus sit. Quod sine dubio primum
infitiabuntur : adeo haec puella dignitate, gratia,
pudore, virtute verecundiaque eminet! Utinam,
dicet fortasse aliquis, scenicae heroides ex illius
fingantur natura omnesque virtutes exprimant!

1. Maximes‚ ΙΙΙ.
2. Maximes, IV.

