Racinio quamdam suasura sint indulgentiam.
Nam quemadmodum ejus personae « non omnino
bonae sunt », sic, ut ipse declaravit, c< non pror-
sus malae sunt¹». Peccant enim, sed, ut ita (cum
Horatio) dicam, peccare oderunt. Praeterea vero
¹ nequitiae suae gravissimas poenas ad summam

- omnes rependunt, — quam aequitatis largitio·
nem haud ullus forte comoediarum scriptor

„ melius unquam providit. — Sed, quod magis

 

nostra refert, per spectatorem unum stat quo-
minus vel in hoc theatro tot vitiis admixto
quamdam virtutis disciplinam ipse reperiat.

Non solum enim vitium ibi non laudibus
ornatur neque signa conturbantur quibus a virtute
possit discerni, sed etiam fere lacessitur et ea
’ dolorum omniumque acerbitatum vexatur caterva
ut quantam misericordiam tantum nobis incutiat
odium. Hoc enim in primis inter eos quos apud
Cornelium Quinaldumque aut apud Racinium
intuemur vitiosos homines interest, quod illi
nullius culpae conscii sunt, etiam in pravitate
praeclara sustentantur conscientia ², cum hos
semper aliquis penitus pungat dolor. Non omit—
tunt vero mentem suam explicare sollicitudi-
nemque animi impertire nobis. Sive Nero de
Burrho loquens ea profitetur:

Je ne l'ecoute point avec un coeur tranquille,
(v. 1460)

1. V. Androm„ loc. cit.
2. V. supra, not. 2, pag. 39.

