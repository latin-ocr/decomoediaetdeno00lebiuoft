subjecta, aliquando severior est, sed multo fre-
quentius corruptori cuique luculento turpiter
indulget.

Magis vero confidere possumus poetarum ipso·
rum integritate. Multi enim poetae poesim adeo
non putant voluptati lenocinari posse, ut illam
ne ludum quidem habentes qui animos juste
atque moderate relaxet, potius ducem vitae et
officiorum profiteantur magistram. Longum est
tot poetas enumerare qui sic suam artem magni-
fice suspexerint et morum institutorumque
regendorum hoc sibi susceperint grave munus.
Magis vero ad rem pertinet dicere, omissis poetis
ipsis, etiam reperiri multos, neque eos mediocres,
qui poesim plurimi fecerint. Sed unum nomen
proferam. Nam Fenelo, verbi gratia, incredibilem

· in modurn poesim est admiratus. Haud quisquam,

ut arbitror, vehementius et gravius confirmavit
poeticum munus non id esse quod vulgus sibi
finxit. — Poesis, sic eloquitur, Relligione primum
consecrata et Relligioni dicata, mundi originis et
Dei mirabilium facinorum prodidit memoriam.
Quin etiam et primas leges hominibus imposuit,
et ad humanitatem eos excoluit, et ad recti hones-
tique amorem animos conciliavit. Hoc efficitur
ut, quemadmodum improbos poetas aspernari
debemus, sic mirari atque fovere illum egregium
poetam deceat, qui, nec tam pulchrae artis digni-
tatem frangit, neque in inania oblectamenta aut
ad conciliandum favorem in momentum talem
convertit artem, sed ea non utitur, nisivut ad

