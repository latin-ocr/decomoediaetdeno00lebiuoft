—46—

Si quis vero cognoscere velit quam vere amoris
servitutem exuerint Corneliani viri, poetae jam
senescentis fabulas respiciat, ubi tot vel homines,
vel feminae amoris mutandi non faciunt finem.Non
ibi sane invenimus hunc quasi feminarum cul·
tum quem impietatis corruptionisque Bossuetius
defert. Sed non eum cultum invenimus magis
in illis fabulis quas poetae jam confirmata aetas
ingeniumque maturum edidit. Nisi forte, oblitus
qua relligione honoris, patriae, virtutis, verique
Dei patrocinium arripiant Rodericus‚ Horatius,
Augustus, Polyeucta, illas tragoedias ad Femi-
nae superstitionem consecratas ac devotas esse
contendis.

Quod si quis a Cornelio cultus vere com-
mendatur. cultus est non amoris, non ullius .
effeminatae voluptatis, sed roboris animi et
constantiae et, ut ita dicam, merae virilitatis. Hoc
theatrum non sane habendum est pro corpore
quodam juris, officiorumque nostrorum plenis
tabulis et absolutis, nam aliquando fit ut Corne-
liani viri in officio dijudicando fallantur neque
veram virtutem a falsa similitudine discernant.
Sed neque acerbius reprehendemus aliquem
levem errorem quern « humana parurn cavit
natura »ς neque obliviscemur poetam, cum male
moratas personas effingat, magnopere eniti ut
quaecumque improbanda sunt valde semper
improbentur. In primis vero meminisse decet
<c vel flagitiosissimos quosque hic tantam animi
patefacere amplitudinem ut eorum flagitia detes-

