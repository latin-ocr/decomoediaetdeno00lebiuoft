--8-Δ

libidinum quasi sumministratores ducuntur
oculi'.

Aures vero non minorem audientibus pestem
inducere existimat. Nam simul atque symphonia
canit mollioresque et delicatiores sonant in
cantu flexiones, mentem totam prorsus enervant.
Bossuetius enim, quia vim ,musicae experiri
voluerat ¹, ideo quantum ad infringendum animum
polleret tam ipse quarn qui maxime noverat. Sin
autern abest a theatro musice, quis ignorat non
solum in canticis et instrumentis consistere har-
moniam, sed etiam vel in eloquendo quemdam
obscuriorem esse cantum qui, praecipue in thea-
tris, vim habeat incredibilem? Versus enim ibi
saepius adhibetur, quae, ut antiquitas existimabat,
pars est musicae. Et rursus soluta oratio non
adeo soluta esse potest ut numeros suos ipsa non
habeat. Quicquid vero est, versus et prosa, cum
in scena pronuntiantur, ac maxime illis momentis
quae dolores vel gaudium habent, modis variis
utuntur et cantum redolent. Sic fere nunquam
ne in comoedia quidem audientis aure‘s musica
vacant, quae blanditiis delenit animum et quasi
devinctum tenet.

Quid vero sibi vult scenicus qui fabulam agit,
nisi qua perturbatione animi ipse commovetur et
nos audientes similiter commovere ²? Is enim, in

1. Bossuetium enim referunt Lullii symphoniam ea mente
audire voluisse ut quid polleret musice per se ipse judicaret.

2. « ..... Si l'acteur d'une tragedie ne le sait pas e'mouvoir ’
et le transportet de la passion qu'il veut exprimer, ou tombe-

