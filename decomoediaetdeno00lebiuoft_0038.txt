-28-

1. De Moleri0.

Non miror equidem quod recta via ad Molerium
Bossuetius pergat et eum primum vehementer
impugnet. Haud ullus enim poeta, inter illos qui
tum florebant, magis ansas dabat ad corruptelae
insimulandum; neque quisquam alius ratione
quae magis abhorreat a Bossuetii doctrina fortasse
utitur. Qua igitur indignatione in Molerium pro-
rumpit! Quam inflammatis verbis turpitudinis ei
notam inurit! «Quid enirn! Num pro honestis
habebimus tam impie, tarn spurce dicta quibus
refertae sunt Molerii comoediae !...Nonne igituriste
scriptor omnia theatra nostra personat et foedissi-
mis ambigue dictis implet quibus christiani viri
aures unquam sunt inquinatae et infectae Ρ... Num-
defendere istas fabulas audebis ubi virtus ac
Relligio semper deridentur, pudicitia vero nun·
quam non laeditur et assidue in summo periculo
versatur ne flagitiosissimis stupris, id est quam
spurcissimis verbis, funditus tollatur ¹?... » Hoc
judicium sane grave est. Quantumvis vero licet
natura comparatum ut scriptor christianus in
comico judicando severior sit, quadam tamen
verborum immoderatione efferri mihi videtur.
Nam primum, ut opinor, modum transiit, et forsitan
quod erat maximi momenti ac ponderis non, ut
ita dicam, acu tetigerit.

Sunt quidem in Molerii comoediis inhonesta

1. Maximes, III.

