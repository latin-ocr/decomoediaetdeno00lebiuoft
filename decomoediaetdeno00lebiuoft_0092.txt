—8'2-

plinam. Etenim Jansenii fautores pristinorum
Patrum severitatis repraesentabant ’ memoriam.
Illud vero ad eorum auxiliatorum commoditatem
accedebat, quod non in communibus rerum
summis steterant, sed id quod cadere in tempus
scriptoresque vivos videbatur, diligentissime erant
exsecuti. Etiamsi igitur multo etiam magis ab
eorum animo ac voluntate in reliquis Bossuetius
dissedisset, necesse putasset in illa quidem eos
sequi arena ne utilitatem publicam proderet

moremque dirimeret a prioribus traditum. Quae v

fuit, ut opinor, Bossuetii sententia, cum hanc
societatem iunxit.

At, quae ipsius fuit in dimicatione contentio,
non intellexit se ad commilitones transgressum
esse sane optimos et maxime animosos, sed ea
quidem alacritate flagrantes quae quamdam for·
tasse moderationem desideraret. Illud etiam est
oblitus, sese eos olim severitatis merito condem-
nasse, cum eos reprehendisset « qui omnia semper
in deterius augerent ¹ ». Post igitur eos, vel potius
sicut et ipsi, poetarum vel minima peccata in
deterius auxit, quodque majoris periculi erat,
visus est ipse «humanam opprimere infirmitatem,
dum officiorum cumulat onus quod a Deo nobis
est injunctum n ².

1. &in-dNicol. Cornet laudat. funebr.
1. .

 

