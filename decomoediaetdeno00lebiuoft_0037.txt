CAPUT II

QUOMODO QUI TUM FLOREBANT POETAS
BOSSUETIUS JUDICAVERIT

In illa de theatro clancularia dissertatione, quae
quamdam generosam iracundiam Bossuetio move-
rat, nihil ipse gravius tulerat quam hanc inconsi-
deratam ac temerariam scriptoris opinionem :
«Plurimi vero homines, et ii quidem probata vir-
tute incorruptaque conscientia, comoediam fateri
coguntur adeo apud nos, hoc tempore, esse emen-
datam ut nihil jam patiatur quod vel maxime
teretes et 'quam relligiosissimae aures aspernentur
ac respuant ¹ ». Eo enim primum Bossuetius se
vertit adversarioque acrius instat, neque intermittit
quin eum de tam infesto loco deturbasse sibi
videatur. Ad id igitur nos quoque omni studio
incumbere debemus, cum praesertim res sit et per
se ipsa maximi momenti, et quam, nostra quidem
sententia, fortasse brevius iracundiusque tracta-
verit orator quam ut ei omnino suffragemur. Sunt
enim in hac re quae plane probare deceat; sunt
etiam quae additiones vel exceptiones desiderent;
et ea reperias demum quae liceat aperte infitiari.

ι. Lettre δ’ un the'ologien.

