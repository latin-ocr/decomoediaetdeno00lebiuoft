eam haud mediocriter confirmat. Sane confitendum

est non longum intervallum inter gloriam et ⁵

superbiam esse interjectum. Sed tamen non gra-
vius accusabimus gloriam quod interdum in pejus
abeat ac ferocia fiat, curn eidem aliquando -—- et
nescio an apud Cornelium dicere etiam saepius
oporteat — ignaviam· libidinemque exstirpare, et
virtutem ipsam procurare tribuatur. Sed haec
hactenus. Non enim est quod in hoc diutius
haereamus ubi scriptor ipse non commoratus est.

- Illud jam extremum dicam, etiamsi Cornelius

nos ad voluntatem tantummodo institueret
neque idern nos quarn viam ingressi voluntate
bene uteremur erudiret, attamen, ob id ipsum
solum, bene, optime, praeclare esset de nobis
meritus. Sunt enim homines — sunt, censeo, et
aetates ipsae — quibus nihil magis opus quam
ut magnopere ac valide velle consuescant. Hanc
vero disciplinam in Cornelianis fabulis habemus.
Quod Bossuetius rem non observaverit vel
parum in gratia habuerit, non multum mirabi-
mur. Nam ipse neque ejus indolis neque aetatis
erat quae talem institutionem valde desideraret.
Nos autem qui in hoc multum nos claudicare
sentimus, in hanc disciplinam ultro convenimus
nec satis magni illum egregium poetam nos
facere posse putamus qui quarum necessitatum
maxime indigemus eas, neque ulla nostra cum Ι
molestia neque artis detrimento, nobis munifice
dilargiatur.

